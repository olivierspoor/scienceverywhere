# SCIENCEVERYWHERE
Welkom op de website van het vak Science, zoals we dat geven op Lyceum Oudehoven, te Gorinchem. 

## Wat is Science?

Sinds 2007-2008 wordt het projectvak Science gegeven in de onderbouw van ons lyceum. Het doel van dit vak op onze school is om leerlingen op een praktische manier kennis te laten maken met natuurwetenschap en techniek door: 

* Vakoverstijgende projecten
* Leren hoe onderzoek in de natuurwetenschap werkt
* Zelf een onderzoek op te zetten
* Een verslag te leren schrijven, een presentatie te laten maken
* ICT-vaardigheden te ontwikkelen (zoals het gebruik van Excel)
* Mee te doen aan de EurekaCup (een Onderzoeken en Ontwerpen opdracht)
* Leren samenwerken en elkaar positieve feedback te geven
* En nog veel meer!

Alle projecten hebben hun eigen pagina met wat uitleg, links, video's of foto's en lesmateriaal, zoals werkbladen. Het is een site voor ouders en leerlingen. Ouders kunnen bijvoorbeeld zien op welke manier dossiers, verslagen, presentaties en ontwerp-opdrachten worden beoordeeld. Elke opdracht heeft zijn eigen beoordelingsformulier met afvink-kolom. Leerlingen kunnen deze zelf downloaden, namen en klas invullen en afvinken of ze alles hebben gedaan.

Voor een aantal van deze formulieren werken we nu met rubrics.

Ook werkbladen zijn altijd downloadbaar aanwezig op de site. Die worden wel in de klas uitgedeeld, maar zijn ook zelf uit te printen, wanneer ze zoek raken.

## Breder dan Technasium

Science op Lyceum Oudehoven besteedt ook aandacht aan Onderzoeken en Ontwerpen - elk leerjaar minstens eenmaal. Al jaren doen we mee aan de EurekaCup (een O&O-opdracht) - en we hebben al achtmaal een eerste prijs in de wacht gesleept en zijn ook driemaal tweede geworden. De bruggenbouw-wedstrijd is een O&O-opdracht van eigen makelij.

Maar we willen breder werken en leerlingen breder laten kennismaken met natuurwetenschap en de toepassing daarvan. Stapsgewijs leren ze heel wat vaardigheden. Daarbij vinden we dat alle leerlingen hier aan mee moeten doen en kost het niets extra.


## Prijzen

* EurekaCup 2019 - 1e plaats circulair brugontwerp Platform WOW
* EurekaCup 2017 - 1e plaats 'Etiket van de toekomst' Huijbregts Groep
* EurekaCup 2015 - 1e plaats Waterrijk G4
* EurekaCup 2014 - 2e plaats IBM
* EurekaCup 2013 - 1e plaats teamwork
* EurekaCup 2010 - 1e plaats In & Out
* EurekaCup 2009 - 1e plaats Blue Energy Plant
* EurekaCup 2008 - 1e plaats