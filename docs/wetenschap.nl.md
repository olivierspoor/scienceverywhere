# Wat is wetenschap?

Science is het Engelse woord voor wetenschap. Bij dit vak bestuderen we verschillende onderwerpen uit de wetenschap, zoals onderwerpen uit de biologie, natuurkunde, scheikunde en wiskunde.
Wetenschap is onderzoeken, experimenten, testen. Je vraagt je iets af, formuleert een goede onderzoeksvraag en bedenkt een experiment.
Belangrijke vaardigheden die we je gaan aanleren zijn observeren (waarnemen), kritische vragen stellen over resultaten, resultaten uitwerken (ook met Excel), resultaten interpreteren en conclusies trekken en nadenken over en het uitvoeren van verbeteringen.

## Links

1. Verschillende voorbeelden van wat wetenschap is.
2. Werkbladen 1HV
3. Werkbladen 1V
4. Rubric beoordeling rode kool 1HV

## Beoordelingsformulieren

Elk dossier, verslag of opdracht heeft zijn eigen beoordelingsformulieren. Hier kun je precies zien wat er in je product moet zitten en kun je zelf afvinken of je alles er in hebt zitten. De beoordelingsformulieren worden beschikbaar gemaakt op deze website, bij elk onderwerp.

## Verslaglegging

Om op een goede en nauwkeurige manier een experiment uit te voeren en om goede observaties te doen en conclusies te trekken moet je enkele stappen volgen. Zo moet je je goed voorbereiden op je experiment, zodat je weet wat je kunt verwachten en moet je alle op een rijtje zetten om goed te begrijpen wat er nou precies gebeurd is en wat je er van kunt leren. Hiervoor gebruik je het natuurwetenschappelijk verslag. Dit is een manier van uitwerken van je experiment die gebruikt wordt voor alle experimenten. Natuurlijk kunnen er kleine verschillen zijn tussen verschillende soorten experimenten, zoals tussen experimenten uit de biologie en de scheikunde.
Hoe ziet zo'n verslag er uit? Dat leer je bij de vaardigheid het schrijven van een natuurwetenschappelijk verslag.

Je hoeft niet alle onderdelen in het eerste leerjaar te leren en te kunnen. Je zult in drie jaar alle onderdelen oefenen en leren zodat je aan het eind van de 3e klas in staat bent om met een zelfopgezet experiment een volledig verslag te schrijven: de meesterproef of exo genaamd. Een voorbereiding op de exo's in de bovenbouw en ook het proefielwerkstuk.

## Video's

**Hoe oplettend ben jij? Doe de test!**

Kun jij bijhouden hoe vaak het witte team overspeelt?

[![AwerenessTest](https://img.youtube.com/vi/Ahg6qcgoay4/0.jpg)](https://youtu.be/Ahg6qcgoay4 "Hoe oplettend ben jij? Doe de test!")